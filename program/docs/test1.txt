	       
ภาควิชาวิศวกรรมคอมพิวเตอร์
คณะวิศวกรรมศาสตร์
มหาวิทยาลัยเกษตรศาสตร์
๕๐ ถนนงามวงศ์วาน จตุจักร
กรุงเทพฯ ๑๐๙๐๐                 	                                                         

                        กุมภาพันธ์  ๒๕๖๓
     
เรื่อง  	ขอความอนุเคราะห์ข้อมูลภาพถ่ายดาวเทียมฮิมาวาริและขออนุญาตนำมาตีพิมพ์ผลงานวิชาการ

เรียน	ผู้อำนวยการกองบริการดิจิทัลอุตุนิยมวิทยา กรมอุตุนิยมวิทยา

 	ด้วยภาควิชาวิศวกรรมคอมพิวเตอร์ คณะวิศวกรรมศาสตร์ มหาวิทยาลัยเกษตรศาสตร์                  ได้ดำเนินการวิจัยเกี่ยวกับการพยากรณ์ฝนอย่างแม่นยำ โดยทำนายโอกาสเกิดฝนในระยะสั้นภายในกรุงเทพฯและปริมณฑล เพื่อทราบการพยากรณ์ฝนระยะสั้นของประชาชนในพื้นที่แบบเจาะจง โดยมีกระผมเป็นหัวหน้าโครงการวิจัย และนายสมปราชญ์   ศรีถกล  นิสิตปริญญาโท สาขาวิศวกรรมคอมพิวเตอร์ ร่วมดำเนินการวิจัยดังกล่าว    

	และเพื่อให้การดำเนินงานวิจัยดังกล่าว เป็นไปตามวัตถุประสงค์และมีความสมบูรณ์มากยิ่งขึ้น ดังนั้นภาควิชาฯ จึงใคร่ขอความอนุเคราะห์ข้อมูลภาพถ่ายดาวเทียมฮิมาวาริ ซึ่งได้เก็บรวบรวมและบริการโดย    กองบริการดิจิทัลอุตุนิยมวิทยา โดยข้อมูลดังกล่าว จะเป็นประโยชน์อย่างยิ่งต่องานการเรียนการสอนและการวิจัยของภาควิชาฯ  โดยทั้งนี้ ภาควิชาฯ ใคร่ขออนุญาตนำผลงานวิจัยดังกล่าว ไปตีพิมพ์ผลงานวิชาการร่วมกับอาจารย์และนักวิจัยของมหาวิทยาลัยเกษตรศาสตร์เพื่อผลเผยแพร่ผลงานวิชาการให้กว้างขวางขึ้นต่อไป   
 
  	จึงเรียนมาเพื่อโปรดพิจารณาอนุเคราะห์ และใคร่ขอขอบคุณมา ณ โอกาสนี้
	                    
					 ขอแสดงความนับถือ   
                                                         

			            (รองศาสตราจารย์ ดร.พันธุ์ปิติ เปี่ยมสง่า)
 		         	              หัวหน้าภาควิชาวิศวกรรมคอมพิวเตอร์

ภาควิชาวิศวกรรมคอมพิวเตอร์		 
โทร. ๐ ๒๗๙๗-๐๙๙๙ ต่อ ๑๔๐๓-๑๔๐๔,๑๔๕๐
โทรสาร.๐ ๒๕๗๙-๖๒๔๕





