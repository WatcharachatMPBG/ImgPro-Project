ที่ ศธ ๐๕๑๓.๑๐๘๐๓/                                                          ภาควิชาวิศวกรรมคอมพิวเตอร์
		คณะวิศวกรรมศาสตร์
		มหาวิทยาลัยเกษตรศาสตร์
		จตุจักร  บางเขน
		กรุงเทพฯ  ๑๐๙๐๐
 ๑๕  กรกฎาคม ๒๕๕๗

เรื่อง	ขอขอบคุณในความอนุเคราะห์

เรียน	ประธานกรรมการบริหาร บริษัท สามารถคอร์ปอเรชั่น จำกัด (มหาชน)

	ตามที่กลุ่มบริษัทสามารถคอร์ปอเรชั่น จำกัด (มหาชน) ได้จัดโครงการ Samart Innovation Funds เพื่อเป็นการต่อยอดการศึกษาให้กับนิสิต นักศึกษา ระดับปริญญาตรี และในการนี้  โครงการของนิสิตในสังกัดภาควิชาวิศวกรรมคอมพิวเตอร์ คณะวิศวกรรมศาสตร์ มหาวิทยาลัยเกษตรศาสตร์ จำนวน ๓ โครงการ ได้รับการพิจารณาคัดเลือกจากท่าน และได้เข้ารับทุนการศึกษาดังกล่าว เมื่อวันที่ ๓๐ เมษายน ๒๕๕๗ ณ ห้อง Samart Hall of Fame  อาคารซอฟต์แวร์ปาร์ค ไปแล้วนั้น ในการนี้ ภาควิชาวิศวกรรมคอมพิวเตอร์ คณะวิศวกรรมศาสตร์ มหาวิทยาลัย- เกษตรศาสตร์ จึงใคร่ขอขอบคุณบริษัท สามารถคอร์ปอเรชั่น จำกัด (มหาชน) เป็นอย่างยิ่ง ที่ได้มอบทุนการศึกษาให้แก่นิสิตทั้ง ๓ รายดังกล่าว อันเป็นการสนับสนุนการศึกษาที่สำคัญยิ่ง ในการสร้างโอกาสให้แก่นิสิตได้มีการพัฒนาผลงานที่จะนำไปใช้ประโยชน์ต่อไปในอนาคต 

	อนึ่ง รายชื่อนิสิตจำนวน ๓ ราย ที่ได้รับทุนละ ๒๐,๐๐๐ บาท (สองหมื่นบาทถ้วน) รวมเป็นเงินทั้งสิ้นจำนวน ๖๐,๐๐๐  บาท (หกหมื่นบาทถ้วน) ดังมีรายชื่อต่อไปนี้ 
       	๑. นายสกนธ์  การกระสัง        จำนวน    ๒๐,๐๐๐   บาท 
	๒  นายปิยะวัฒน์  อร่ามศรี       จำนวน   ๒๐,๐๐๐   บาท 
	๓. นายกวิน  ขนบธรรมชัย        จำนวน   ๒๐,๐๐๐  บาท 

	จึงเรียนมาเพื่อโปรดทราบ ซึ่งภาควิชาฯ หวังเป็นอย่างยิ่งว่า นิสิตในสังกัดภาควิชาฯ จะได้รับการสนับสนุนการศึกษาอีกเช่นเคย และใคร่ขอขอบคุณมา ณ โอกาสนี้
			
			ขอแสดงความนับถือ
			
      
                                                      (รองศาสตราจารย์ ดร.อนันต์ ผลเพิ่ม)
	           หัวหน้าภาควิชาวิศวกรรมคอมพิวเตอร์
ภาควิชาวิศวกรรมคอมพิวเตอร์ 
โทร. ๐-๒๙๗๙-๐๙๙๙  ต่อ ๑๔๐๓-๑๔๐๔
โทรสาร ๐-๒๕๗๙-๖๒๔๕
